#خطر افراط‌گرایی#

یکی از مشکلات قوانین و قواعد برنامه‌نویسی این است که آن‌ها تنها تحت شرایطی خاص معنا می‌یابند. اگر این شرایط را حذف کنیم، یک قانون خوب می‌تواند به یک قانون وحشتناک تبدیل شود. در حقیقت، هر قانون خوبی که استفاده از آن جنبه افراطی پیدا کند بد می‌شود.

درک این نکته مهم است که بسیاری از قوانین و قواعد توسعه نرم‌افزار که به مرور زمان و توسط تعداد زیادی از افراد ایجاد شده‌اند، اغلب توسط افراط‌گرایان به شیوه‌ای نادرست استفاده می‌شوند.

تجربه نشان داده است که استفاده نادرست از قوانین و قواعد همیشه منجر به پیچیدگی، کاهش امنیت، نتایج پرخطا و در بعضی موارد نیز به فاجعه می‌انجامد.

[اصل KISS](https://en.wikipedia.org/wiki/KISS_principle)، که مخفف عبارت "Keep It Simple, Stupid" است، یک اصل خردمندانه و خوب است که اغلب توسط افراد باتجربه به عنوان راهکاری مناسب در نظر گرفته می‌شود اما همین اصل نیز در صورت به افراط کشیده شدن نیز می‌تواند پروژه را به خطر بیندازد. گاهی اوقات نیز عبارت "بسیار ساده" منجر به نبود عملکرد مورد نظر می‌شود.

**مسیر نادرست**: پیروی کورکورانه از قواعد و قوانین. ![Thumbs down](/img/thumbs-down.png)