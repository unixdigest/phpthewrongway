# همیشه از یک الگوی طراحی استفاده کن #

> من این آلرژی بزرگ به الگوهای طراحی رو دارم. پیتر نورویگ، زمانی که در Harlequin بود، مقاله‌ای درباره اینکه چطور الگوهای طراحی معایب زبان برنامه‌نویسی هستند را منتشر کرد. یک زبان برنامه‌نویسی بهتر انتخاب کنید. حق کاملا با اوست. پرستش الگوها و این تفکر که "وای، من از الگوی X استفاده می‌کنم."
>
> -- برندن آیک در [کدنویس‌ها در کار - نقطه نظراتی در هنر برنامه‌نویسی](http://codersatwork.com/)

در مهندسی نرم‌افزار، یک الگوی طراحی راهکاری قابل استفاده برای شماری از مشکلات تکرارشونده در طراحی نرم‌افزار است. یک الگو یک طراحی کامل به منظور انتقال مستقیم به کد نیست. توضیح یا ایده‌ای برای چگونگی حل یک مشکل در شرایط گوناگون است. الگوهای طراحی شی-گرا معمولا رابطه و تعامل بین کلاس‌ها و اشیا را نمایش می‌دهند، بدون اشاره به کلاس‌ها و اشیای نهایی که درگیر هستند.

PHP از سبک‌های برنامه‌نویسی دستوری، تابعی، شی-گرا، رویه‌ای و انعکاسی پشتیبانی می‌کند. PHP یک جعبه ابزار بزرگ با ابزارهای بسیار متنوع است که امکان حل بسیاری مسائل را به شیوه‌های گوناگون - نه تنها یک شیوه - به وجود می‌آورد.

PHP درباره آزادی، راهکارهای سریع و مقیاس‌پذیر و دسترسی داشتن به شیوه‌های مختلف حل مساله است.

زمانی که تلاش می‌کنیم خود را ارتقا دهیم، و در این مورد بخصوص کد خود را، بعضی وقت‌ها در فلسفه یک الگوی طراحی مشخص طوری غرق می‌شویم که در عمل قدرت تفکر را از دست می‌دهیم.

> زمانی که الگوها را در برنامه خود می‌بینم، آن‌ها را مشکل فرض می‌کنم. شکل یک برنامه تنها باید مشکل مورد نیاز آن را پوشش دهد. هر تغییر دیگر در کد برای من نشانه‌ای است، که دارم از عوامل انتزاعی نه چندان قدرتمند استفاده می‌کنم - اغلب به طوری که با دست خودم برخی ماکروهای مورد نیاز را تولید می‌‌کنم.
>
> -- [پال گراهام](http://c2.com/cgi/wiki?AreDesignPatternsMissingLanguageFeatures)

ما نباید در فلسفه یا ایده یک الگوی طراحی بخصوص غرق شویم. نگرانی اصلی باید ساده نگه داشتن کد برای پیمایش و درک آن باشد به این منظور که نگهداری و امن نگاه داشتن کد ساده گردد.

همچنین باید به یاد داشته باشیم که چیزی با نام ضد-الگو نیز وجود دارد. این الگویی است که ممکن است زیاد مورد استفاده قرار گیرد اما در عمل ناکارآمد و/یا بی‌فایده است.

> تصور من این است که الگوها در ابتدا برای حل مشکلات متداول بوجود آمده‌اند. اما اکنون که مدت زمان زیادی از آن‌ها می‌گذرد و تجربه برنامه‌هایی را داریم که ده‌ها بار پیچیده‌تر با این الگوها طراحی شده‌اند چرا که افراد اصرار دارند تمام الگوهایی که راجع به آن مطالعه می‌کنند را پیاده‌سازی کنند ("برنامه من معماری خوبی داره، چون که با الگوها همراهه.") نظر من راجع به ارزش اولیه این الگوها تغییر کرده.
>
> -- پال ویتون در [الگوهای طراحی شیطانی](http://www.javaranch.com/patterns/)

همیشه از رویکردی عملگرا استفاده کنید:

> اقدام یا عملی که با در نظر گرفتن عواقب عملی فوری در مقایسه با نظریه و عقیده دیکته می‌شود.
>
> -- لغتنامه انگلیسی کالینز، ویرایش ۱۲، سال ۲۰۱۴

**مسیر اشتباه**: جستجو برای الگویی که مشکل را حل کند. ![Thumbs down](/img/thumbs-down.png)
